1.
Tekoäly pystyi hyvin nopeasti luomaan yksinkertaisen ja löyhät vaatimukset täyttävän toimivan rajapinnan. Kehityksen aikana se vaikutti olevan perillä express-sovelluksen yleisestä rakenteesta ja käytännöistä ja osasi kysyä oleellisia kysymyksiä niihin liittyen. Tekoälyn käyttö vähensi mekaaniseen yksinkertaisen koodin kirjoittamiseen menevää aikaa esimerkiksi reittien määrityksessä. Sitä voisi pitää jonkinlaisena kehittyneenä express-sovellus-generaattorina.

2.
Tekoälyn tarjoama yksinkertainen tietokanta ei ollut paras mahdollinen, sillä huoneiden iterointi olisi mahdollinen ongelma tietokannan koon kasvaessa. Toisaalta varsinaisessa sovelluksessa tuskin käytettäisiin muistinvaraista tietokantaa, ja tekoäly tiedosti siihen liittyvät ongelmat ja suhtautui sovellukseen kuin harjoitustyöhön.

Tekoäly epäonnistui täydellisesti testien kirjoittamisessa. Se mm. unohti, missä muodossa ajat oli tarkoitus syöttää pyyntöihin ja loi testejä varten erillisen tietokannan, jota sovelluksen controllerit eivät osanneet käyttää. Samanlaisia ongelmia sovelluksen kontekstin muistamisessa sillä vaikutti olevan yleisestikin. Sovelluksen runko oli helppo luoda tekoälyä käyttäen, mutta suurempien muutosten tekeminen siihen, esimerkiksi oikean tietokannan tai autentikoinnin käyttöönotto, vaikuttaisi helpommalta tehdä suoraan käsin, sillä väärien tiedostopolkujen ja muiden yhteensopivuusongelmien korjaaminen aiemman koodin kanssa olisi varsin vaivalloista.

3.
En tiedä, odotettiinko tehtävässä huomattavasti monimutkaisempaa sovellusta, sillä tehtävänanto on tältä osin ristiriitainen (tunneissa tehtävä ammattimainen muistinvaraista tietokantaa käyttävä rajapinta), mutta varsinaisia virheitä tekoäly ei nähdäkseni vielä kolmen toiminnon rajapinnassa ehtinyt tekemään, sovelluksen rakenne oli yleisien käytäntöjen mukaista ja sen kirjoittama koodi oli hyvin luettavaa. Ainoa suurempi tekemäni muutos oli ESM-moduuleihin siirtyminen, joka helpottaisi asioita, jos koodia haluttaisiin käyttää oikeassa sovelluksessa.